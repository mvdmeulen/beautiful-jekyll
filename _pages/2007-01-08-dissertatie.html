---
layout: page
title: Dissertatie (dutch)
date: 2007-01-08 20:12:10.000000000 +01:00
type: page
parent_id: '0'
published: true
password: ''
status: publish
categories: []
tags: []
meta:
  _wp_page_template: default
author:
  login: stmaarten
  email: m.vdmeulen@gmail.com
  display_name: stmaarten
  first_name: ''
  last_name: ''
---
<p>Woensdag 24 mei 2006 verdedigde ik mijn proefschrift "Vroom in de Vinex. Kerk en civil society in Leidsche Rijn".</p>
<h4>Boek bestellen</h4>
<p>U kunt <em>Vroom in de Vinex</em> bestellen door €10,- over te maken op giro 1204873 t.n.v. M. van der Meulen te Schoonrewoerd ovv "bestelling proefschrift" en <strong>naam en adres</strong>.</p>
<h4>Korte Samenvatting</h4>
<p>Marten van der Meulen deed onderzoek naar de rol van twee kerkopbouw projecten in de civil society van de Vinex-wijk Leidsche Rijn. Door middel van participerende observatie en andere kwalitatieve methoden onderzocht hij hoe de civil society zich in Leidsche Rijn ontwikkelt en hoe de kerkelijke opbouwprojecten hierin functioneren. Het blijkt dat een lokale civil society zich moeizaam ontwikkelt, en dat de kerkelijke projecten zich in een sociaal vacuum bevinden: zij zijn amper verbonden met de professionele sociale infrastructuur die in Leidsche Rijn aan het ontstaan is.</p>
<p>Toch hebben de kerken hun eigen visie op wat zij kunnen betekenen. Een van de projecten gebruikt het kapitaal dat besloten ligt in de oude, al bestaande sociale infrastructuur van twee dorpen die in de nieuwbouwwijk liggen. Met dit kapitaal initieert het project een Cultuurcampus, een samenwerking tussen verschillende maatschappelijke instellingen zoals een school, een bibliotheek en het maatschappelijk werk. Het gebruik van dit sociale kapitaal heeft echter niet alleen positieve consequenties: het belemmert ook de reikwijdte van de maatschappelijke participatie.</p>
<h4>Tekst op achterkant boek</h4>
<p>Wie de Vinex-wijk Leidsche Rijn bezoekt zal, althans in de nieuwbouw, niet snel een kerk tegenkomen. Alleen op een achteraf weggetje is een tot kerk verbouwde boerderij te vinden. Vanuit de kerkzaal heeft de bezoeker vrij uitzicht op de A2, waar ook op zondagochtend wel eens een file staat. We zijn eraan gewend dat de kerk aan de rand van de samenleving staat, maar historisch gezien is dat op zijn minst opmerkelijk. Vroeger speelden kerken een belangrijke rol in allerlei maatschappelijke functies, zoals de zorg en het onderwijs.</p>
<p>Dit boek is de weerslag van een onderzoek naar de rol van twee kerkopbouw projecten in de civil society van Leidsche Rijn. Welke functie hebben zij voor deze nieuwbouwlocatie? Met welke visie proberen zij maatschappelijk actief te zijn? Uit het onderzoek blijkt dat de projecten zich in een sociaal vacuüm bevinden: zij zijn amper verbonden met de professionele sociale infrastructuur die in Leidsche Rijn aan het ontstaan is. Ook de lokale civil society, het netwerk van verenigingen van burgers, ontwikkelt zich nauwelijks. Toch hebben de kerken hun eigen visie op wat zij kunnen betekenen. Zij zien mogelijkheden om relevant te zijn voor de nieuwbouwbewoner.</p>
<p>Marten van der Meulen was van 2001 tot 2005 promovendus godsdienstsociologie aan de Vrije Universiteit Amsterdam. Hij deed onderzoek naar kerk en civil society in Leidsche Rijn. Hij werkt sinds december 2005 bij dezelfde universiteit aan een onderzoek naar migrantenkerken en civil society.</p>
