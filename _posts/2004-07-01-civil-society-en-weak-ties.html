---
layout: post
title: Civil society en weak ties
date: 2004-07-01 21:40:58.000000000 +02:00
type: post
parent_id: '0'
published: true
password: ''
status: publish
categories:
- academic ramblings
tags: []
meta: {}
author:
  login: stmaarten
  email: m.vdmeulen@gmail.com
  display_name: stmaarten
  first_name: ''
  last_name: ''
---
<p>Een ander interessant element van "Leidsche Rijn is meer dan stenen stapelen" was een lezing door Matthijs Uyterlinde. Deze socioloog werkt bij <a href="www.cie.nl">architectenbureau "de Architekten Cie"</a>. (even terzijde: Uyterlinde vertelde mij na de lezing dat hij werkt op de onderzoeksafdeling van het bureau,  in een interdisciplinair team van sociologen, antropologen, sociaal geografen en historici -- lijkt mij razend interessant!)  Zijn belangrijkste conclusie (tenminste, vond ik): <i>weak ties</i> (zwakke verbanden) zijn belangrijk voor een nieuwbouwwijk, misschien wel belangrijker dan sociale cohesie c.q. <i>strong ties</i></p>
<p><!--more--></p>
<p>Meestal worden dit soort lezingen (voor professionals uit de maatschappelijke hoek) gevuld met praktisch toepasbare clich√©s, maar Uyterlinde bleek interessante dingen te zeggen te hebben. Belangrijkste inzicht (vind ik): voor de leefbaarheid van een moderne wijk, waar veel sociale interactie plaatsvindt niet tussen vrienden en familie, maar in vrije tijd en werk, kunnen zogenaamde <i>weak ties</i> van groot belang zijn voor een goede leefbaarheid. </p>
<p>Weak ties zijn zwakke verbanden van mensen die elkaar kennen, maar geen sterke  relatie met elkaar hebben. Een typisch voorbeeld zijn relaties tussen collega's, die vaak toevallig (je kiest je collega's niet), niet langdurig (niet voor het leven) en beperkt zijn (alleen op het werk). Dit staat tegenover de sterke relaties van familie en vriendschap (en in traditionele gemeenschappen vaak ook buurt). De term is afkomstig van de socioloog <a href="http://en.wikipedia.org/wiki/Mark_Granovetter">Granovetter</a>, die betoogd dat deze "weak ties" bij uitstek belangrijk zijn voor mensen, omdat ze mensen verbinden met <i>resources</i> die buiten het directe netwerk liggen (zie voor zijn artikelen de links onderaan deze entry). Bijvoorbeeld voor het verkrijgen van werk is het hebben van weak ties belangrijker dan het hebben van warme familierelaties. </p>
<p>Uyterlinde wees erop dat het voor de leefbaarheid van LR misschien niet belangrijk is dat er een sociale cohesie ontstaat die gebaseerd is op de warme verbanden van vriendschap, familie en naboarschap (mijn woorden) -- deze zijn immers nauwelijks aanwezig, of in ieder geval op wijkniveau niet relevant. Echter, via verbanden van werk en recreatie kan er ook betrokkenheid op LR ontstaan. Dit is zelfs logisch, omdat veel van de relaties in LR bestaan weak ties.  En, zoals Granovetter al opmerkte, weak ties kunnen ook erg sterk zijn.  Enige jammer was dat hij een powerpoint presentatie van 30 minuten gaf en dit punt slechts een van de vele was, en hij niet de tijd nam om deze gedachte concreet uit te werken...</p>
<p><b>Referenties</b></p>
<ul>
<li>"The Strength of Weak Ties", Mark S. Granovetter, <i>The American Journal of Sociology</i>, Vol. 78, No. 6. (May, 1973), pp. 1360-1380. Voor wie toegang heeft tot <a href="http://www.jstor.org">jstor.org</a>, is <a href="http://links.jstor.org/sici?sici=0002-9602%28197305%2978%3A6%3C1360%3ATSOWT%3E2.0.CO%3B2-E">hier</a>   het hele artikel te vinden.</li>
<li>Zie ook: "The Strength of Weak Ties: A Network Theory Revisited", Mark Granovetter, <i>Sociological Theory</i>, Vol. 1. (1983), pp. 201-233., <a href="http://links.jstor.org/sici?sici=0735-2751%281983%291%3C201%3ATSOWTA%3E2.0.CO%3B2-B">hier  te vinden</a>.</li>
</ul>
