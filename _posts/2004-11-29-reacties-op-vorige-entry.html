---
layout: post
title: Reacties op vorige entry
date: 2004-11-29 09:24:14.000000000 +01:00
type: post
parent_id: '0'
published: true
password: ''
status: publish
categories:
- humble thoughts
tags: []
meta: {}
author:
  login: stmaarten
  email: m.vdmeulen@gmail.com
  display_name: stmaarten
  first_name: ''
  last_name: ''
---
<p>Ik krijg dus commentaar op mijn blogs (en dan bedoel ik serieus commentaar, geen spam van mensen die willen dat ik <a href="http://marten.religionresearch.org/blog/archives/000506.php" title="rare comment spam">op hun site ga pokeren</a>). Omwille van de discussie haal ik de comments hier even naar voren en geef ik daarna een reactie.</p>
<p>Peter zegt:</p>
<blockquote><p>Tjonge. Volgens mij is er niemand geweest die besloten heeft moslims in dit soort wijken te stoppen. De fout is dat er ooit dit soort wijken gebouwd zijn zonder dat men zich heeft afgevraagd of mensen met beduidend minder keuze qua woongenot dit ook prettig zouden vinden plus of dit soort wijken daarom over twintig jaar nog leefbaar zouden zijn.</p>
<p>Enkele vragen:<br />
- tot wie richt je je?<br />
- zouden de moslimjongeren hetzelfde gevoel hebben gehad: hoe bestrijd ik vooroordelen over de islam?<br />
Posted by peter at November 27, 2004 01:45 PM
</p></blockquote>
<p>Martijn heeft vergelijkbare opmerkingen:</p>
<blockquote><p>
Wat voor groep was dat eigenlijk? Bij een jongerencentrum of een bepaalde moskee?<br />
Peter heeft waarschijnlijk gelijk. Dat soort wijken zijn gebouwd eerder met het idee om de heersende woningnood snel aan te pakken en niet met het idee of er over 20 jaar nog wel iemand wil wonen.</p>
<p>Wat was jullie idee eigenlijk toen je erheen ging?<br />
Posted by MdK at November 27, 2004 02:59 PM
</p></blockquote>
<p><!--more--><br />
Ik ben het eens met mijn commentatoren dat waarschijnlijk niemand bewust die mensen in een ghetto heeft gestopt, hoewel... nog niet zo lang geleden was spreiding van (eufemistisch) "bevolkinsgroepen" een zeer omstreden "fout-rechts" idee. Dus blijkbaar hebben we het wel bewust <i>laten</i> gebeuren, omwille van... ja, eh waarom eigenlijk?</p>
<p>De fout is dus dat wij / zij / hun / hullie zo idioot zijn geweest om ghetto's te laten ontstaan van mensen die zich, vanwege hun etnische achtergrond en religie, niet verbonden voelen met de Nederlandse samenleving -- en dan bedoel ik vooral concrete Nederlandse instituties als de media, (hoger) onderwijs, rechtsstaat (politie, justitie), culturele instellingen. Nog erger: door die ghetto's komen we alleen in contact met "medelanders" (nog zo'n politiek correct jaren '80 links-kerkelijk woord) via het bekijken van de fundamentalist in de media<sup>*</sup> of de verdachte samenscholing van hangjongeren in het winkelcentrum.</p>
<blockquote><p><sup>*</sup>Vanavond! Mohammed B. <i>full frontal</i> (zijn gezicht althans) in beeld bij Opsporing Verzocht! Zonder balk, met baard en djelaba</p></blockquote>
<p>Dus: ik vind dat jullie het probleem wel enigszins onderschatten door te stellen dat het gewoon een kwestie van "leefbaarheid" is en dat niemand er iets aan kon doen.</p>
<p>Goed, nou nog even over jullie concrete vragen:<br />
Q: Wat voor groep was dat eigenlijk?<br />
A: Een groep jongeren die bij het jongerencentrum en in de speeltuin komt om te sporten, thee te drinken etc. Niet verbonden dus aan een moskee, hoewel alle jongeren zeiden moslim te zijn, en de leiding van de groep bestond uit mensen die ook actief waren in de moskee.</p>
<p>Q: Wat was jullie idee eigenlijk toen je erheen ging?<br />
A: Moeilijk te zeggen. Het idee was: er is een groep islamitische jongeren die "wil praten". En onze groep (min of meer) christelijke jongeren wilde ook wel praten. Veel specifieker was het vooraf niet. De relevantie van zo'n gesprek leek <i>self-evident</i>, en achteraf vond men vooral het feit van gesprek (en tafelvoetbal!) belangrijk.</p>
<p>Q: Tot wie richt je je?<br />
A: Ehm, met mijn blog bedoel je? Idealistisch: tot de wereld in zijn algemeen! Meer realistisch: tot mijn selecte groep vrienden met een internet-habitus.</p>
<p>Q: Zouden de moslimjongeren hetzelfde gevoel hebben gehad: hoe bestrijd ik vooroordelen over de islam?<br />
A: Uit het gesprek bleek wel dat zij hun situatie en de ophef over problemen met Marokkanen in het algemeen ook op hun geloof betrekken. Op een of andere manier voelen zij ook dat de islam tekort gedaan wordt. Het grappige is dat zij christelijke jongeren uitnodigden omdat zij van hen verwachtten meer begrip te hebben voor hun situatie, omdat christenen beter zouden begrijpen wat geloof betekent voor hen, dan "gewone" jongeren. Niet helemaal onterecht, denk ik.</p>
